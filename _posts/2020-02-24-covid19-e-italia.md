---
layout: post
title: COVID-19 e Italia
subtitle: Tra crisi e opportunità
bigimg: /img/post_covers/covid19.png
unsplash: false
unsplash-username: 
unsplash-author: 
tags: [ITA, COVID-19]
---
> **“Ciò che non mi uccide, mi rende più forte”** 
> (Il crepuscolo degli idoli, **Friedrich Nietzsche**, 1888)

Con il panico del **Coronavirus** nel nord Italia, sento sempre più persone che stanno lavorando in **smartworking**, fanno la spesa online e sfruttano piattaforme digitali per comunicare e studiare.

Rispetto agli altri paesi, per quanto riguarda l'utilizzo delle **piattaforme digitali** in ambito scolastico e lavorativo, siamo sempre rimasti *qualche* passo indietro e, pur gli sforzi di alcune coraggiose ed intraprendenti persone per portare il nostro paese al livello degli altri, l'**italiano medio** rimaneva ancorato alla sua visione del mondo e al suo modo di fare le cose: negando il cambiamento e la globalizzazione che è in atto da decenni, mantenendo la classica mentalità da paesano e sfociando in discorsi ed atteggiamenti **xenofobici** chiamando il **COVID-19** con appellativi come *raffreddore cinese* ed evitando locali frequentati o gestiti da Cinesi.

Con l'arrivo di questa *crisi* anche nel nostro "bel paese" la paura ha cominciato a serpeggiare tra le persone, che sono andate in totale *Apocalypse Mode*, facendo scorte di cibo e "saccheggiando" farmacie e supermercati di mascherine e disinfettanti. Per limitare i contagi, alcuni comuni sono stati messi in quarantena e molte persone si sono quasi barricate in casa. Ma, come diceva una famosa canzone, *the show must go on*! **La cosa più importante durante una crisi non è farsi prendere dal panico, ma reagire e trovare un modo per poter portare avanti le proprie vite**. Ed è in questo contesto che proprio quella stessa fetta di popolazione che era quasi avversa alla tecnologia ed al cambiamento, ha cominciato a guardarsi intorno per trovare alternative al loro classico modo di vedere le cose: i datori di lavoro, dove possibile, hanno concesso il lavoro da casa; le famiglie hanno cominciato a fare la spesa online; i professori hanno cominciato a caricare qualche materiale didattico sulle piattaforme digitali ed a prendere contatto con gli studenti per rassicurarli sui loro esami e lauree.

Quindi sono **ottimista**. Nonostante tutto sono convinto che tutti insieme troveremo un modo per affrontare anche questa crisi, che l'economia riprenderà e che forse riprenderà anche meglio di prima. Noi esseri umani siamo animali **resilienti** e siamo sopravvisuti a peggio di un *raffreddore potenziato*. In più, ora abbiamo il vantaggio della tecnologia dalla nostra parte e questo ci permette di restare in contatto, di scambiarci informazioni, di lavorare, di studiare e persino di mangiare restando comodamente a casa nostra.

Ora molte persone stanno assaggiando le potenzialità della tecnologia, forse perché obbligate, è vero, però una volta che anche questo ostacolo verrà superato, il dolce gusto della **comodità tecnologica** rimarrà comunque impresso a tutte le persone che lo hanno assaggiato e, sono sicuro, che tra un paio d'anni riguarderemo indietro a questo episodio non come il terribile virus che ha messo in ginocchio il nostro paese, ma come il nemico comune che ci ha riuniti e reso più forti; non come l'inizio di una nuova crisi economia, ma come l'inizio di una nuova era per l'Italia: l'**era della vera digitalizzazione italiana**.


