---
layout: post
title: Phygital
subtitle: La rivoluzione nel mondo degli acquisti
bigimg: /img/post_covers/phygital.png
unsplash: false
unsplash-username: 
unsplash-author: 
tags: [ITA, Phygital, Customer Experience]
---

Con il termine **Phygital** (physical-digital) si intende la coniugazione del mondo online con quello offline, cercando di prendere gli aspetti migliori di ciascuno dei due per creare una **customer experience** più completa e soddisfacente. 

In un mondo dove l'esperienza utente è sempre più importante, le aziende devono sperimentare metodi sempre nuovi per innescare negli utenti **emozioni positive**. Per questo motivo, nonostante sia possibile comprare qualsiasi cosa usando i nostri smartphone, alcune persone preferiscono ancora concludere l’acquisto in un negozio fisico. Questo denota come le **interazioni interpersonali** continuino ad essere un elemento altamente importante per i clienti. È per questo motivo che nel 2015 Amazon aprì la sua prima libreria a Seattle negli Stati Uniti. Da allora il colosso dell'e-commerce ha aperto anche un negozio di alimentari rivoluzionario: [Amazon GO](https://www.forbes.com/sites/andriacheng/2019/01/13/why-amazon-go-may-soon-change-the-way-we-want-to-shop/#17faabf67097). L'aspetto rivoluzionario di questo negozio è che non ci sono cassieri: si prende l'articolo che si vuole, si scannerizza il QR Code sull'app e, all'uscita del negozio, l'app di Amazon GO vi farà pagare il dovuto.
Amazon, ovviamente, non è l'unica azienda che ha abbracciato questa innovazione: altre aziende e marchi come **Tesla**, **Xiaomi**, **Nike** e **KFC**, negozi prima solo online o solo offline, hanno implementato i loro metodi per creare un'esperienza Phygital.

Questo nuovo approccio porta a sfocare sempre di più la linea che separa online ed offline, unendo l'esperienza di vendita digitale come la **velocità**, la **comodità** ed il **vasto catalogo**, con quella di vendita al dettaglio come le **interazioni interpersonali**, le **interazioni con il prodotto** e l'**immediatezza dell'acquisto**. Questa presenza su più canali è sicuramente il modo migliore per soddisfare un consumatore sempre più esigente ed iperconnesso, approcciandolo su più piattaforme.

Il concetto di Phygital ha reso le aziende più consapevoli della relazione che i clienti avevano con gli e-commerce ed i negozi fisici: molte persone, infatti, entrano in un negozio per vedere, toccare o provare un articolo e successivamente lo ordinano online (**Showrooming**), spesso, ad un prezzo inferiore; oppure vedono un prodotto online, ma per la fretta e voglia di possederlo subito, lo comprano in store (**Webrooming**) anche a costo di pagarlo di più.
La presa coscienza di questo fenomeno ha fatto si che le aziende ora possano essere **presenti a 360º nella vita dei loro clienti** ed evitare di "cedere le vendite" ad un loro competitor.

Una volta capito ciò, qualunque azienda di prodotto o di servizio è in grado di replicare il concetto in modo da essere più presente nelle vite dei propri clienti, ma, per ottenere un'esperienza autenticamente Phygital, è fondamentale da un lato la presenza di una **tecnologia** che **faciliti l'introduzione dell'immediatezza e dell'immersione**, dall'altro l'**interazione**, che al mondo digitale manca per natura.

Nell'ambito della ristorazione l'arrivo di piattaforme di **food delivery** come **Deliveroo**, **Uber Eats** e **JustEat** ha sicuramente abbassato le barriere d'ingresso, facilitando i commercianti ad approcciarsi al Phygital senza troppi problemi. Piattaforme come **Glovo** hanno poi esteso questo concetto, permettendo a qualunque attività commerciale di approcciarsi ai loro prodotti comodamente da smartphone e, alcuni commercianti, hanno anche cominciato a sviluppare le loro applicazioni.

Personalmente credo che questa sia un win-win per tutti: il consumatore si sente più **connesso al marchio**, più **ascoltato** e ha una **migliore esperienza generale con il prodotto/servizio** che sta acquistando o che andrà ad acquistare; l'azienda avrà un **vantaggio verso i competitor** che non stanno abbracciando questa rivoluzione e, soprattutto, avrà più **canali di interazione** con i suoi clienti.