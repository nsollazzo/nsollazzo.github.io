---
layout: post
title: Alla scoperta di Bitcoin con Ferdinando Ametrano
subtitle: Bitcoin, Blockchain e Notarizzazione
bigimg: /img/bitcoin.jpg
unsplash: true
unsplash-username: denarium_bitcoin
unsplash-author: Aleksi Räisä
tags: [ita, bitcoin]
---

> Originariamente postato su  <a href="http://ibicocca.it/iknow-bitcoin-2/" target="_blank" rel="noopener noreferrer">iBicocca Blog</a>

L’intervento del **professor Ametrano** per **iBicocca** ha permesso ai partecipanti di comprendere meglio gli argomenti di Bitcoin e Blockchain, ad oggi argomenti oggetto di un’euforia ed una confusione per molti: Blockchain sembra promettere cambiamenti straordinari nel mercato dei capitali, mentre Bitcoin è spesso associato ad attività illegali e bolle finanziarie.
Cerchiamo di fare chiarezza su questi due argomenti riassumendo i punti salienti dell’intervento:

# Che cos’è bitcoin?
**bitcoin** è una **moneta digitale e decentralizzata** – cioè senza nessun governo o organizzazione alle sue spalle – non si basa su una terza parte fiduciaria, permette transazioni tra due parti (**peer-to-peer**) in maniera istantanea e crittograficamente sicura.

Bitcoin rappresenta potenzialmente una **efficiente banca low-cost per tutti ovunque essi siano**, a patto di possedere un dispositivo elettronico connesso alla rete internet, garantendo allo stesso tempo un alto livello di privacy.

# Che cos’è la Blockchain?
La **Blockchain** può essere pensata come un **registro contabile distribuito** tra tutti i partecipanti della rete, dove tutti possono controllare e verificare le transazioni di tutti.

Da un punto di vista più tecnico, la Blockchain è una **struttura dati, sequenziale ed append-only**, cioè,un nuovo blocco può essere solo agganciato in coda alla catene e cambiare un blocco nel mezzo della catena è estremamente inefficiente poiché comporta la riscrittura di tutti i blocchi successivi.

# Come funziona Bitcoin?
Per inviare dei bitcoin, bisogna conoscere l’**indirizzo** del portafoglio della persona alla quale lo si vuole mandare: un po’ come quando si vuole fare un bonifico bancario a qualcuno ed è necessario conoscere l’IBAN dell’altra persona.

La transazione viene successivamente distribuita a tutti i nodi della rete e, alcuni nodi speciali, chiamati **miners**, si occuperanno di convalidare questa transazione, accertandosi, per esempio, che i bitcoin che Alice sta inviando a Bob non siano stati precedentemente già spesi (risoluzione del *problema della doppia spesa*).

Una volta convalidata la transazione, essa verrà aggiunta ad un **blocco** – ovvero un insieme di transazioni – che verrà successivamente aggiunto in coda agli altri blocchi presenti sulla **Blockchain**.

I miners verranno poi ricompensati per il lavoro svolto con dei bitcoin. Attualmente il **block reward** è di **12.5BTC** e questa quantità si dimezza ogni **210,000 blocchi()** ovvero, **circa 4 anni**.

# Ha senso parlare di Blockchain senza Bitcoin?
Non ha senso parlare di Blockchain senza Bitcoin poiché:

1. **Senza un asset digitale** nativo intrinseco alla Blockchain, che ha valore e che permette di remunerare i miners, non è possibile raggiungere il consenso distribuito;
2. **Senza il consenso distribuito** bisognerebbe nominare dei validatori delle transazioni;
3. **Avendo nominato i validatori** delle transazioni bisognerebbe avere un processo di governance centrale;
4. **Avendo un processo di governance centrale** perché non usare un database, invece della blockchain?

# Blockchain oltre Bitcoin: Notarizzazione
La **Notarizzazione** è un’applicazioni che sfrutta la Blockchain per provare che si era in possesso di un file in un dato momento temporale.

Per *Notarizzare* un file occorre un identificatore univoco di tale file, ottenibile tramite una funzione matematica chiamata **funzione di hash**, identificabile come l’*impronta digitale* di quel file, e successivamente inserita in una transazione bitcoin (come se fosse il campo causale della transazione).

Poiché la blockchain è immutabile, è posso dimostrare che, in un dato momento temporale, quel file esisteva poiché, ricalcolando l’**hash value** – dato dalla funzione di hash – esso sarà uguale al valore presente nella blockchain.

# In conclusione
Bitcoin è difficile da capire poiché è un punto dove si incontrano diverse area disciplinari e, più che una tecnologia, esso può essere considerato un vero e proprio **cambiamento di paradigma culturale**. Bitcoin è stato in grado di risolvere il **problema della doppia spesa** senza una terza parte fiduciaria centrale, permettendo così l’attuazione di un vero paradigma di decentralizzazione del valore. **Bitcoin è più oro digitale che moneta digitale**, poiché potrebbe essere rilevante quanto l’oro per la storia della civiltà e il futuro del denaro e della finanza e sta già portando alla creazione di nuovi sistemi monetari; non ha alcuna correlazione con altri asset class: investire in bitcoin è una diversificazione razionale.

la Blockchain è per lo più solo hype: non esiste blockchain senza bitcoin; esiste la Blockchain oltre Bitcoin e questa è la Notarizzazione.

*“Be your own bank”*.

Se si vuole approfondire i concetti di Bitcoin e Blockchain è possibile visitare il [sito personale del professore](ametrano.net) ed esplorare le sue pubblicazioni, slide, eventi e molto altro.

# Intervista al professor Ametrano
[![fab](http://img.youtube.com/vi/jya-TopwsJw/0.jpg)](http://www.youtube.com/watch?v=jya-TopwsJw "ferdinando-ametrano-bitcoin")
